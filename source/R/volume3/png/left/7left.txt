4 ARSENAL VERSION
32 Olimpias em preia, sa moller,
Que laida fenne ne l’osas[t] atocher.
Li petiz enfes aveit lo cur si fer
Que lait de fenne ne voleit alaiter
36 Ne la vianda desur son dei coster.
Une pucele, filla d’un chivaler,
L’estoveit paistra a un orin coller.
5 (B6)
Li enfes crut d’ahé e d’escient
40 Plus en .vi. anz qu’autra ne fist en cent:
Quant que il veit e quant que ot aprent.
Losengeor ne prisa il nient
Ne sa parola plus que trespas de vent; (2ro)
44  Chivalers aime e honore forment,
Quant que il a tot lor met em present.
Tant per es larges ne prisa or ne argent,
Les chivalers teneit toz a talent,
6 (B7)
48 Lireis Felips quist a son fil doctors:
De tote Grece eslist les .vii. mellors.
Cil li aprenent des esteles les cors,
Del firmament les soveirains trestors,
52 Les .vii. planetes e les signes auçors
E les .vii. arz e toz les granz autors,
D'eschas, de tables, d’esparvers e d’ostors,
Parler ot dames corteisament d’amors,
56 De jugement surmonter jugeors,
Bastir agait por prendre robeors.
7(B8)
Quant li .vi. maistre l’orent apris forment,
Un en i ot de plus grant escient,
60 Sur toz les autres sot cil d’enchantement;
Neptanebus ot non, men escient.
Per lo réaune o desïent la gent
Que Alix’ ert sis filz veirement:;
64  Plusor o distrent, mas il ne fu nient.
Li reis Felis l’engendra veirement,
Pois l’enpeinst Alx. d’un mur au fundament;
Pois l’en pesa, sin ot lo eur dolent,
58  Forment lo regreta, mas ne valut nient. (2vo)
8(B9)
Tant erut li enfes qu’il ot .xv. anz passez.
Molt per fu proz e molt de grant beutez,
34. s expunctuated after enfes.

