6 ARSENAL VERSION
Vars ot les oilz cume faucons müez;
72 Tant per est fers de nul n’est regardez.
Gent ot lo cors e les flans ben mollez,
De totes genz esteit forment amez.
Pris li corages d’aler esbaneiez;
76 Ben fu vestuz de dos pailes roëz,
Pois afubla un mantel de cendez,
Ben vai mil livres de deners moneez.
Ot lui esteit de jovne gent asez,
80 De fil de contes e de filz d’amirez
Qui tuit lo servent volenters e de grez,
Chivaus lor dona e mulez sojornez.
9 (B 9)
Un jor s’alot desduire per un pré
84 Solz lo palais de la reial cité;
Ot lui esteient .v.c. danceus josté.
À sei apele Festivon, Tolomé,
Cil dui esteient si dru e si privé.
88 Fremir oït un chival engertré,
Cuda oïr lihon enchaené.
Ses druz apele si lor a demandé
Ce que pot estra, ne li sia celé.
10 (B 10)
92 Danz Tholomés parla premerament:
“ire, dist il, nel celerai nient,
Feus sia ja si unques vos en ment. (3ro)
C’est uns chivaus qui manjoe la gent,
96 De mareschaus a mangé plus de cent,
E cort plus tost qu’acesmee de vent.
N'a sonc d’aveine, d’orge ne de froment,
Pain cuit manjoe e beit vin e piment.”
100 Où le Alx., desrenge e destent;
Enqui fera mostrer son hardiment.
11 (B 11)
“Sire, dist Tol’, escolta ma raison.
D'un tel chival poëz oïr lo son
104 Qui plus est fers que tigres ne lion,
Grant à la gole, de denz sembla dragon.
Li reis Felis, quant pot prendre lairon,
J] ne li fait autra dampnation,
108 Mas au chival lo dona a livreison;
I l’a plus tost geté en son goitron
Que .xii. lof n’avreient un moton.
Quil dontera reis ert sens contençon.?
98. Small-letter c in initial position expunetuated before C’est.

