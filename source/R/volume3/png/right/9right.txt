LL VENICE VERSION 9
Anc en cest(e) siegle non fu mais un artals.
116 En une cartre lo tient ton pere enclaus,
Vers lui non osse habiter senescals ;
Toz les ocit e les bons e les mals.
Se çinc çent homes i avoit o tinals,
120 Ne li doteroit il plus que il faroit un gals.”
Ot l’Alx., desrenge comunfals, L
Demonstrer volt com il sera vasals.
13 (À 13)
Quant a la cartre anceis pot pervenir,
124 Il ne trova qui li us ossast ovrir;
Fiert a un mail, les coins en fait saillir.
Les piez devant començe a fletir,
Basse le chief, signe fait de servir.
14 (A 14)
128 Quant Bucifalc vit venir son segnor,
Baisse lo chief, signe li fait d’amor;
Et Alx. la saisist par vigor,
Un frein li mist que fu de gran valor,
132 Saut sor son dos e si eist de la tor,
Dreit el palais en vient a l’aumantor,
Desfublez fu et ot gente color.
Contre lui eissent e dux e Vavasor,
136 N’en i ot un qui n’eüst grant paor;
De Bucifale lor vint si grant freor
Li plus ardiz vousist estre en un for.
15 (4 15)
Dedesor lui est sailiz li vassals,
140  Sor les degrez est montez Bucifals ;
Fiers est li sires e plus fiers li chivals.
Per mei la sale tresvola com un fals,
Peçoïe tables e deromp caminals.
144 Ci chivaliers deguerpirent lor estals,
Tuit li plusor fuient a lor ostals,
Ce lor est vis cent anz durast li mals.
Li reis Felipe cria ses senescals
148 Qui lo defendent o fust et ot tinals.
16 (À 16)
Quant Alx. vit le roi Felipon
En tel paor et en tel sospecion (2vo)
Que de la sale fuïrent li baron
152 Ne ne sot un remandre en la maison,
Del fier chival descent sor un peron;
115. Manuscript: artals rather than aitals.

