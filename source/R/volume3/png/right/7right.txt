‘ VENICE VERSION 5
Cil enfanz furent de la lé lor seignor.
36 Efn] mantes terres li conquistrent honor,
Tuit li servirent de gré e per amor,
Par lui sofrirent faim e sei e dolor
En Babiloine et en Inde maior,
40 En l’aspra terre et en la superior
Ou li serpent li firent la paor;
Mainz maus i traistrent de sei per la chalor.
5 (44)
Li rois Felipes ot cel enfant mout chier,
44 D'un de ses druz li a fait nutricier.
Olimpias en pria, sa mulier,
Malvaise feme qu’ele nel laist bailer.
Li petiz enfes avoit le cuer si fier
48 Que lait de feme ne degnoit alatier
Ne la viande desor son doi mangier.
Une pulcelle, file d’un chivaler, (1vo)
L'estovoit paistre d’un orine cullier;
52 Trastoz li mondes s’en peüst merveiller.
6 (45)
Li enfes crut de cors e d’esciant
Plus en .viii. anz qu’autres enfes en çant;
Quant que il voit e quant que il ot aprant.
56 Losengeors ne prise il niant
Ne sa parole plus que trespas de vant;
Chivaler aime e honore formant,
Quant que il a tot lor met en presant.
69 Tant per est larges ne prise or ni argant,
E quant que il a tot done a sa gant,
As chivalers quil servent a talant.
7 (46)
Li rois Felipes quist a l’enfant dotors:
64 De tote Grece eslut li .vii. meillors.
Ci li apristrent des estoiles les cors,
Del firmament les sovrans raisons,
Les set planetes e les signes auçors
68 E les .vii. ars e toz les set auctors,
De nigromançe e d’enchanter les flors,
D'escas, de tables, d’esparviers e d’astors,
Parler a dames cortoisement d’amors,
72 De jugemant sormonter jugeors,
Bastir arguait por prendre robeors.
8 (A 7)
Quant li .vi. maistre l’orent apris forment, -
67. Manuscript: aucors rather than ancors.

