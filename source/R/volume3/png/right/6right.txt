LE ROMAN D’ALEXANDRE: VENICE VERSION (B)
Incipit liber magni reyis Alexandri (ro)
1(41)
Conte voil dire per rime e per leoine °
Del fil Felipe le roi de Macedoine ‘
E d’Alexandre que conquist Babiloine,
4 Perse et Afriçe, Baudac e Sydoine,
Jerl’m. e la cité d’Escaloine,
E tot le mond mist en si grant engoine
Qui nel voloit servir de trestot son espoine
8 Nel defendi escug ne iaume ne la broine,
Morir l’estut, ainz ne fu prisfe] essoine;
Ceste ystoire n’est mie d’Auberin li canoine.
2
Traite est de geste tote ceste chançon;
12 L’ystoire fu trovee droit en un dromon,
De la terre d'Egypte l’aporterent noon.
Un clers la fist c’om apelle Symon,
Contrescrist la par tel entention :
16 Que ice sacent tuit civaler e baron
Ja nus n’ert ja esprovez enz en sa maison.
Honors conoistre n’est se proëce non;
Ja des recreanz n’oirez bone chançon. l
3 (A 2)
20 Quand Alx. li filz Felipes, fu nez,
Par mout grand signes fu li rois demostrez:
Li ciels mua totes ses qualitez,
Li soloil e la lune perdirent ses clartez, À
24 Lijors meesmes torna en escurtez,
Croloit la terre si trembloit de toz lez,
En mer profunde fu grans la tempestez.
Li rois Felipes fu mout espoantez :
28 De cel enfant que si fu demostrez. :
Ce senefe que il ert mout senez
E que li enfes conquerra maint regnez, l
Les amirauz e totes les citez. 1
4 (A 3)
32 Quand Alx. nasqui en icel jor l
O lui nasquirent .xxx. fil de contor i
De Macedoine, de filz de vavasor; h
14. sanson expunctuated before symon. b
3

